INSTRUKCJA OBSŁUGI
------------------

Program służy do przeprowadzania symulacji, w czasie której sieci
neuronowe uczone są prowadzenia samochodu.

1. EKRAN KONFIGURACJI

Po uruchomieniu programu, użytkownikowi przedstawione zostaje menu
konfiguracji; za jego pomocą ustalamy parametry symulacji którą 
chcemy przeprowadzić.

	1A. LICZBA SAMOCHODÓW
	Użytkownik może zmieniać liczbę samochodów (a przez to również
	i wielkość populacji sztucznej inteligencji) przy pomocy
	przycisków "+" i "-". Możliwymi ustawieniami są liczby z zakresu
	od 10 do 100.
	Odradzamy ustawienie bardzo dużej ilości samochodów, jeśli 
	symulacja nie jest przeprowadzana na relatywnie komputerze
	dysponującym relatywnie dużą mocą obliczeniową. Jednocześnie,
	z naszych obserwacji wynika, że populacje wielkości 50-70
	pojazdów są w stanie w miarę szybko nauczyć się podstawowych
	zachowań.
	
	1B. TRYB MANUALNY
	Zaznaczenie tej opcji pozwala użytkownikowi przejąć stery nad
	jednym z samochodów. 
	Domyślne sterowanie w trybie manualnym:
	W - Gaz
	S - Hamowanie
	A, D - skręt w lewo, prawo.
	
	1C. Szansa mutacji
	Jest to parametr konfiguracyjny algorytmu ewolucyjnego.
	Po każdym zakończonym przejeździe, na podstawie jego wyników
	tworzona jest nowa generacja sieci neuronowych, zaś dla każdego
	neuronu sieci sprawdzane jest, czy zachodzi jego mutacja - szansa
	na jej zajście jest opisana przez ten parametr właśnie.
	Parametr przyjmuje wartości zmiennoprzecinkowe od 0 do 1, gdzie 
	"1" jest równoznaczne 100% szansie mutacji.
	
	1D. Procent selekcji
	Jest to parametr konfiguracyjny algorytmu ewolucyjnego.
	Po każdym zakończonym przejeździe, na podstawie jego wyników, 
	wybierana jest pewna liczba najlepszych osobników, na podstawie
	których stworzymy potomstwo. Pozostałe osobniki które nie zostały
	wybrane zostają odrzucone i zastąpione wygenerowanym potomstwem.
	Parametr przyjmuje wartości zmiennoprzecinkowe od 0 (wyłącznie) do 1, gdzie 
	"1" jest równoznaczne temu, że 100% osobników zostanie wybranych do
	nowej generacji.
	
	1E. Panel konfiguracji sieci neuronowej
	W tym panelu możliwe jest zdefiniowanie testowanej sieci neuronowej
	przy pomocy definicji warstw ukrytych, ich typów i ilości zawartych 
	przez nie neuronów.
	Warstwa wejściowa zawsze zawiera liczbę neuronów równą liczbie
	czujników zamontowanych na samochodzie, nie jest możliwa jej zmiana,
	niemożliwe też jest jej usunięcie.
	Przycisk Add Hidden Layer pozwala na dodanie jednej warstwy ukrytej.
	Przycisk Delete na pozycji opisującej warstwę ukrytą pozwala na jej 
	usunięcie.
	Pozycja opisująca warstwę ukrytą zawiera dwie informacje: typ funkcji
	aktywacji (domyślną jest tangens hiperboliczny) oraz liczbę neuronów 
	w warstwie, która musi być liczbą naturalną większą od zera.
	
	1F. Metoda wyboru rodziców
	Z rozwijanego menu mamy możliwość wybrania sposobu, w jaki w toku działania
	algorytmu ewolucyjnego wybierani są rodzice poszczególnych potomków. 
	Mówiąc dokładniej - odnosi się to do sposobu wyznaczania wagi każdego
	rodzica, gdyż pary rodziców jako takich wybierane są losowo - przy czym
	osobnik z większą wagę będzie miał wyższe szanse na zostanie wybranym
	do rozrodu.
	Możliwe ustawienia:
		Position Linear - Waga rodzica jest liniowo związana z pozycją jaką
			zajmuje on na posortowanej malejąco według wyniku przejazdu listy
			osobników, np: jeśli do rozrodu wybieramy 40 osobników, najlepszy
			z nich będzie miał wagę 40, najgorszy zaś - 1.
		Score Linear - Waga rodzica jest interpolowana liniowo na podstawie 
			wyniku osiągniętego podczas przejazdu - najgorszy i najlepszy
			osobnik mają podobnie do poprzedniej opcji najmniejszą i najwyższą
			wagę, natomiast wagi osobników pomiędzy obliczane są bezpośrednio
			na podstawie odległości ich wyników od najwyższej wartości w
			rozpatrywanym przejeździe.
		Score Cubic - Podobnie jak wyżej, ale przy pomocy interpolacji 
			bikubicznej.				
		Position Cubic - Podobnie jak w przypadku Position Linear, tylko 
			z wagami podniesionymi do kwadratu.			
		Position Exp - Podobnie jak w przypadku Position Linear, tylko 
			z wagami obliczonymi na podstawie wzoru: n * 2^n, gdzie n to
			waga w przypadku liniowym.
			
	1G. Sigma
		?
		
	1H. Przycisk Start Simulation
		Zamyka okno konfiguracji, generuje pojazdy i sieci neuronowe oraz
		rozpoczyna symulację.
		
2. EKRAN SYMULACJI
	Na ekranie symulacji możemy obserwować postępy symulacji w uczeniu sieci
	neuronowych.
	Kamera zmienia swoją pozycję w taki sposób, by zawsze obejmować wszystkie
	samochody, które nie zakończyły przejazdu - to znaczy takie, które
	nie uderzyły w żaden element otoczenia, oraz nie zatrzymały się w miejscu.
	
	Ekran symulacji zawiera dwa panele statystyk:
	
	2A. Panel Statystyk Bieżących
		Panel Statystyk Bieżących pozwala na obserwację podstawowych danych 
		opisujących przejazd i postępy generacji widocznej na ekranie w tym 
		momencie. Możemy z niego odczytać ile samochodów jeszcze kontynuuje
		przejazd, jaki jest najlepszy, najgorszy oraz średni wynik aktualnej
		generacji, a także jaka jest mediana wyników. Wartości te aktualizowane
		są w czasie rzeczywistym.
		
	2B. Panel Wykresów
		Panel ten zawiera wspólny wykres wyników przeszłych generacji: na osi
		X-ów znajduje się informacja o numerze generacji, z kolei na osi Y-ów
		o wynikach. Obie osie dostosowują się do zakresu wartości, które mają 
		one przedstawiać, przy czym zakresem osi Y-ów jest min(y) i max(y) 
		ze zbioru czterech wykresów: najlepszego wyniku (niebieski), najgorszego
		wyniku (różowy), średniego wyniku (zielony) oraz mediany (żółty).
		
	Symulację można w dowolnym momencie zapauzować poprzez wciśnięcie klawisza
	ESC, co jednocześnie otwiera MENU PAUZY.
	
3. MENU PAUZY
	Menu Pauzy na chwilę obecną oferuje dwie możliwości:
	
	3A. Continue
		Który zamyka menu pauzy i kontynuuje wstrzymaną symulację
		
	3B. Restart
		Który usuwa samochodu i sieci neuronowe, po czym otwiera ponownie
		menu konfiguracji; należy zwrócić uwagę, że menu konfiguracji będzie
		zawierać wartości wprowadzone przez użytkownika dla wcześniejszej 
		symulacji.

			
		
		